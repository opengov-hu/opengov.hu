---
title: Konfiguráció menedzsment
desc: Hogyan definiáljuk a rendszert kóddal?
preface: A konfiguráció menedzsment alapvető követelmény a szoftver fejlesztésben. Segítségével reprodukálható és követhető a rendszer változása.
author: Szalai Gyula <gyszalai@gmail.com>
date: 2013-05-12 16:40
state: BETA
template: layout.jade
---

Ezen oldal tartalma a https://www.gov.uk/service-manual/browse oldal fordítása valamint a szerző véleménye alapján készült, [Open Government Licence](http://www.nationalarchives.gov.uk/doc/open-government-licence/).

A legegyszerűbb alkalmazás esetén is szükség van konfigurációs adatokra, pl. adatbáziskapcsolatok, külső szolgáltatások URL-je, stb... Egy kormányzati szoftverrendszer nagy valószínűséggel több alkalmazásból fog állni, ezenkívül több külső rendszerkapcsolata is lesz, így a konfigurációmenedzsment az egyik legfontosabb alappillére a fejlesztésnek. Jól működő konfigurációmenedzsment nélkül nem lehet robusztus, jól skálázható és hordozható rendszereket építeni.

### Eszközök

A konfigurációmenedzsment eszközök segítségével tudjuk egy rendszer konfigurációját és függőségeit karbantartani. Ezeket a feladatokat házon belül készített szoftvereszközökkel is meg lehet oldani, de a gyakorlatban célszerűbb valamilyen létező, elterjedt eszközt használni.

Három példa a létező, elterjedt konfigurációmenedzsment eszközökre: [Ansible](http://ansible.cc/), [Chef](http://www.opscode.com/chef/) és [Puppet](https://puppetlabs.com/).

### Kezeld programkódként az infrastruktúra és konfiguráció leírását

A konfiguráció menedzselésének egyik megközelítési módja, hogy a konfigurációt és a szoftver függőségeit programkódként írjuk le. Ez a megközelítés a konfigurációmenedzsment számára is elhozza a programozásnál már megszokott pozitívumokat, mint pl.:

* \* tesztelhetőség
* \* újrahasznosíthatóság
* \* futtatható dokumentáció
* \* közös és egyértelmű nyelv a terület problémáinak megfogalmazásához
* \* reprodukálhatóság
 
Amint az infrastruktúra konfigurációja le van írva programkódként, úgy az egyszerűen futtatható a szervereken, hálózatokon és szoftvereken.

### Készíts hordozható build-eket

A szoftverrendszerek migrálása különböző szolgáltatók, operációs rendszerek és környezetek között nem egyszerű és igen időigényes feladat. Még kompatibilis szolgáltatók, környezetek esetén is könnyen függőség tud kialakulni egy-egy irányába, csupán a technológiai tehetetlenség miatt. 

A konfigurációmenedzsment ösztönzi, elősegíti a rendszer felépítésének és konfigurációjának mélyebb megértését, így ez megkönnyíti a szolgáltatók, operációs rendszerek és környezetek közötti migrációt. 

### A fejleszésre használt eszközök, környezetek egyezzenek meg az éles környezettel

Gyakori probléma, hogy a fejelsztői- vagy tesztkörnyezetben tökéletesen működő kód nem, vagy nem jól működik az éles környezetben. Ennek a leggyakoribb oka, hogy a fejlesztésre használt környezet konfigurációja eltér az éles környezettől. Ez lehet például eltérő verziójú vagy típusú adatbáziskezelő, alkalmazásszerver vagy egyéb szoftverkomponens. Ennek a problémának a legegyszerűbb megoldása az, ha a fejlesztői és éles környezetek konfigurációja teljesen megegyezik. 

### Miért csináljuk így?

Az konfiguráció kezelésére leginkább alkalmazott megoldások gyakran manuálisak, nehézkesek, lassúak és sok a hibalehetőség bennük. Az ember nem alkalmas a sok lépésből álló, monoton feladatok megoldásában és a szoftverek kézzel történő telepítése több tíz vagy több száz szerverre magában hordozza a hiba lehetőségét.

Ha a rendszer indulásakor még kézzel is megfelelő módon elvégezhető a feladat, akkor is idővel a konfiguráció szétcsúszhat, ha nincsen rendesen kézben tartva. A probléma egyik hagyományos megoldása az, hogy a konfiguráció változtatásait megnehezítik így korlátozva azok számát. Ha azonban agilis és rugalmas szoftverrendszert akarunk építeni, a gyors változtatás lehetősége nagyon fontos, és a kézi megoldás határait nagyon hamar elérjük.

### További olvasmányok

* [Infrastructure as Code](https://speakerdeck.com/garethr/infrastructure-as-code)
* [Ansible](http://ansible.cc/)
* [Chef](http://www.opscode.com/chef/)
* [Puppet](http://puppetlabs.com/solutions/configuration-management/)
