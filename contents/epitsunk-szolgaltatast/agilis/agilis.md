---
title: Agilis
desc: Agilis fejlesztés
preface: Az agilis módszer segíti a csapatokat, hogy világszínvonalú, felhasználó-központú szolgáltatásokat építsenek gyorsan, és költséghatékonyan.
author: Pató István <istvan.pato@gmail.com>
date: 2013-05-13 08:53
state: BETA
template: layout.jade
---

### Agilis

Minden felhasználó alapszintű elvárása a magas szinvonalú szolgáltatás, függetlenül attól, hogy azt kik és milyen módszerekkel fejlesztik. Az agilis fejlesztés nem csak az informatikai területre korlátozódik, hanem minden egyéb más üzleti területen is használatos, például: marketing, politika, kutatás.

### Hogyan néz ki az agilis projekt?

Az agilis projekt gyors iterációkra épít, ahol minden iteráció végén érétékelik a végfelhasználók visszajelzését. Rendszeresen adnak ki új verziót, minden egyes kiadás jól definiált, kis változtatásokat tartalmaz. A kommunikáció átlátható és gyors, amelyet vízuális eszközökkel is támogatnak. Gyakran fizikai táblákon (whiteboard, kanban) és szoftverek együttesével teszik átláthatóvá a projektet, a lényeg az információ könnyű és azonnali elérése bárki számára. Az agilis fejlesztés mindig önálló, önszervező, néhány fős csapatokra épít.

### User story
Minden digitális szolgáltatás központja a felhasználó. Ez azt jelenti, hogy tisztán kell érteni a felhasználók igényeit, aminek meg kell feleltetni a szolgáltatást.
A user story (felhasználói igények) segítségével egyszerűen, képzettség nélküli emberek részére is kifejező módon lehet összegyújteni az igényeket. Ennek következménye, hogy a tervező, fejlesztő, és a felhasználó is megérti egymást, és ugyanazt értik a fogalmakon.

### Agilis munka jellemzői
Az agilis fejlesztés alapvető jellemzője a munkák lebontása. A lebontásnál az elvégzési időt, a prioritást, és az értékelhetőséget (mit jelent hogy KÉSZ) tartják szem előtt. Csak annyi munkát dolgoznak fel, amennyi elvégezhető egy iteráció (Scrum esetén jellemzően Sprint-nek hívják) alatt. Naponta vannak szinkronizáló megbeszélések (stand-up meeting), ahol mindenki elmondja, hogy mit végzett el előző nap, és mivel fog ma foglalkozni, valamint jelzi, ha munkáját akadályozó probléma merült fel. Másik agilis módszer, amely a folyamatos szállítást jobban támogatja az, ha folyamatot és az erőforrást vesszük figyelembe, amelyet vizuálisan ábrázolunk (Kanban tábla). Ekkor saját munkaszervezésünk szerint zajlik a kommunikáció.

### Visszatekintés
Minden fejlesztési iteráció végén retrospektív megbeszélést kell tartani, amelyen tisztázni kell, hogy az iteráció alatt mi ment jól, illetve mi ment rosszul. Ezek alapján a következő fejlesztési ciklus (sprint) hatékonyságát növelni kell.

### Iteráció (sprint) tervezése
Minden iteráció előtt szükséges egy rövid megbeszélés (Sprint meeting), ahol az iteráció végleges formát ölt: eldöntik a tagok, hogy melyik munkát és milyen sorrendben végzik. Megbecsülik, hogy mi fér bele az adott iterációba, figyelembe véve a tervezés, fejlesztés, tesztelés és dokumentálás munkát is. Döntenek arról, hogy az adott feladatok (User Story) befejezettnek nyilvánításához milyen egyéb feltételeket kell felvenni.
