---
title: OpenGov.hu tartalma
desc: A tartalom létrehozásának kritériumai.
preface: Ezen az oldalon összefoglaljuk az OpenGov.hu oldalon lévő tartalmak létrehozásának, és fejlesztésének alapvető követelményeit.
author: Pató István <istvan.pato@gmail.com>
date: 2013-05-12 15:40
state: BETA
template: layout.jade
---


### Nyílt tartalom

Az oldalon megjelenő tartalom egy közösség munkája. A tartalom publikálása nem automatikus. A karbantartók a beküldött anyagot engedélyezhetik, elutasíthatják, módosíthatják.

### Nyílt és ingyenes eszközök

Az oldalon ajánlott eszközöknek, megoldásoknak, módszereknek, és a közölt tartalomnak nyíltnak és ingyenesnek kell lennie.

### Egyszerű és tömör

Nincs idő a mellébeszélésre. Egyszerű, tömör és lényegre törő tartalmat kell létrehozni. Nem csak a tartalomnak, de az abban közölt megoldásnak is az egyszerűségnek, a reprodukálhatóságnak és a tömörség kritériumának kell megfelelnie.

### Szerzői jogok
Bárki aki tartalmat ad hozzá, tudomásul veszi és elfogadja, hogy az általa küldött tartalom a Creative Commons Attribution 2.5 Hungary License alá tartozik. Minden beküldő felelőssége, hogy a beküldött tartalom ne sértsen szerzői jogokat, valamint tartalmazza a megfelelő hivatkozásokat.

### Felhasználhatóság
Az oldalon szereplő információkra vonatkozó jogokat és licenszeket az oldalak alján közöljük. Az OpenGov.hu tartalma a Creative Commons Attribution 2.5 Hungary License alá tartozik, kivéve ahol ezt másként nem jelöljük. Minden további névjegy és márkanév a megfelelő birtokosuk tulajdona. Az oldal megjelenésére a Creative Commons Attribution 3.0 Unported licensz vonatkozik képek: [fotogrph](http://fotogrph.com) | oldalterv: [HTML5 UP](http://html5up.net/)

### Tartalom verziók
Az oldalak tartalmazzák a kiadási dátumot, valamint egy jelzőt <span class="state">BETA</span> formában.
A <span class="state">BETA</span> jelentése: az oldal felhasználható, a tartalma megfelelő, de gyakran kaphat még kiegészítést. A <span class="state">LIVE</span> jelentése: az oldal felhasználható, a tartalma megfelelő, ritkán változó oldal.
A tartalmak mindig naprakészek, régebbi tartalmakat a verziókövető rendszeren keresztül lehet elérni (lásd: Tartalom szerkesztés).

### Tartalom szerkesztés
Az OpenGov.hu oldal tartalma a GitHub rendszeren keresztül érhető el: [OpenGov.hu forrás](https://github.com/patoi/opengov.hu) A tartalmakat Pull Request formájában fogadjuk. A tartalom szerzésről bővebben a GitHub oldalon olvashatsz.