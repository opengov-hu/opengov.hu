<!DOCTYPE html><html lang="hu"><head><base href="/"><meta charset="utf-8"><meta><meta cache-control="max-age: 1800"><title>Rendszeres visszatekintés</title><link href="http://fonts.googleapis.com/css?family=Open+Sans:300,600,700&amp;subset=latin,latin-ext" rel="stylesheet" type="text/css"><script src="/js/jquery-1.9.1.min.js"></script><script src="/js/config.js"></script><script src="/js/skel.min.js"></script><script src="/js/moment.min.js"></script><noscript><link rel="stylesheet" href="/css/skel-noscript.css"><link rel="stylesheet" href="/css/style.css"><link rel="stylesheet" href="/css/style-desktop.css"></noscript><!--if lte IE 9link(rel="stylesheet", href="/css/ie9.css")--><!--if lte IE 8script(src="js/html5shiv.js")
link(rel="stylesheet", href="/css/ie8.css")--><!--if lte IE 7link(rel="stylesheet", href="/css/ie7.css")--><link rel="stylesheet" href="/css/opengov.css"></head><body><!-- Nav--><nav id="nav"><ul><li class="logo">OpenGov.hu</li></ul></nav><!-- Home--><div class="wrapper wrapper-style1 wrapper-first"><article id="top" class="container"><div class="row"><div class="4u"><span class="me image image-full"><img src="/images/tudas.jpg" alt=""></span></div><div class="8u"><header><p>Hogyan és miért elemezzünk?</p><h1><strong>Rendszeres visszatekintés</strong></h1><p>Az agilis szoftverfejlesztés egyik központi elve a gyors visszacsatolás - amint lehet, bemutatjuk a készülő terméket a megrendelőnek, hogy lássuk, mennyire felel meg az igényeinek. A visszatekintés ugyanennek az elvnek az alkalmazása a fejlesztőcsapat munkájára, segítségével hamar ki tudjuk deríteni, hogy a fejlesztés során alkalmazott módszerek és megoldások közül mi működik és mi nem, így folyamatosan javítani tudjuk a munkamódszereinket.</p></header></div></div></article></div><!-- Content--><div class="wrapper wrapper-style1"><article id="work"><header><h2>Valljuk, hogy nem a termék oldja meg a problémát, hanem a megfelelő szakemberek.</h2><span>Nem a licenszek vásárlása, hanem az elvégzett munka, a szolgáltatás az, amely működő megoldásokat eredményez.</span></header><header></header><div class="container"><div class="row"><div class="1u">&nbsp;</div><div class="10u"><section class="text"><h2 id="mi-a-visszatekint-retrospekt-v-megbesz-l-s">Mi a visszatekintő (retrospektív) megbeszélés</h2>
<p>A visszatekintés egy minden <a href="/epitsunk_szolgaltatast/agilis/agilis-fogalmak.html">sprint</a> végén tartott megbeszélés, ahol a csapat tagjai meg tudják beszélni, hogy mi ment jól és mi ment rosszul az adott sprintben és kitalálhatják, hogy a problémás dolgokon hogyan tudnak javítani. Nagyobb visszatekintések is lehetnek, pl. egy projekt végén a teljes projekt történéseit meg lehet beszélni.</p>
<p>A visszatekintés a következő lépésekből áll</p>
<ul>
<li>Adatok, információk összegyűjtése</li>
<li>A problémák elemzése, kibontása</li>
<li>A teendők eldöntése</li>
</ul>
<p>A visszatekintés során minden csapattagnak meg kell adni a lehetőséget, hogy hozzájáruljon a fejlesztési folyamat és a termelékenység javításához.</p>
<h2 id="a-visszatekint-s-vezet-je">A visszatekintés vezetője</h2>
<p>Minden visszatekintő megbeszélést egy vezetőnek kell felügyelnie. A vezető szerepe, hogy lehetőséget teremtsen minden résztvevőnek, hogy előadja a problémáit és a pozitív(!) hozzászólásait a többieknek. Neki kell továbbá biztosítania, hogy a megbeszélés egyben maradjon és produktív legyen, azaz ne legyen a beszélgetésből értelmetlen panaszáradat. A vezető ideális esetben egy az adott projekten kívüli személy, hogy a csapattagok közül mindenki egyformán tudjon szerepelni, de ez nem feltétlenül szükséges.</p>
<p>A vezető feladatai a következők:</p>
<ul>
<li>A visszatekintő megbeszélés megtervezése</li>
<li>Az egyenlő részvétel biztosítása</li>
<li>A megbeszélés egyben tartása, azaz hogy a téma ne térüljön el</li>
<li>Annak biztosítása, hogy a szükséges lépésekről döntés születik és ezekhez a megfelelő csapattagok hozzá lesznek rendelve</li>
<li>A megbeszélés időkeretének menedzselése, hogy a szükségesnél több idő ne menjen el</li>
</ul>
<h2 id="az-alapszab-lyok-r-gz-t-se">Az alapszabályok rögzítése</h2>
<p>Sokat segít, ha rögzítjük a megbeszélések alapszabályait, amik pl. a következők lehetnek:</p>
<ul>
<li>Mindenki aktívan részt vesz a megbeszélésben</li>
<li>Senki nem vág a másik szavába (a vezetőt kivéve).</li>
<li>Senki nem hozhat laptopot és egyéb figyelemelvonó eszközt, hogy az emberi beszélgetésen legyen a fókusz.</li>
</ul>
<h2 id="a-visszatekint-sek-eredm-nye">A visszatekintések eredménye</h2>
<p>A visszatekintő megbeszélések eredményeképpen ki kell derülnie, hogy mik azok a lépések, amiket meg kell tennünk ahhoz, hogy a munkamódszerünk javuljon. Ideálisan már a következő sprintben de ha lehet minél hamarabb.  </p>
<p>A megfogalmazott lépésekkel, teendőkkel kapcsolatos követelmények</p>
<ul>
<li>legyenek konkrétak, mérhetőek (pl. &#39;írjunk 10 unit tesztet az XY modulhoz&#39; vagy &#39;állítsunk össze egy új tesztkörnyezetet az alkalmazáshoz&#39;). Az &#39;írjunk több unit tesztet&#39; vagy &#39;jobban figyeljünk a minőségre&#39; nem elég konkrét.</li>
<li>legyen konkrét határidejük</li>
<li>legyen konkrét felelőse, az ne a &#39;csapat&#39; legyen</li>
<li>ne olyan személy legyen a felelős, aki nincsen jelen</li>
</ul>
<p>A következő visszatekintő megbeszéléseken vissza kell ellenőrizni, hogy a feladatokat a felelősök elvégezték-e. Ha többször előfordul, hogy elvégzetlenül marad néhány, lehetséges, hogy túl sok a feladat.</p>
<h2 id="visszatekint-megbesz-l-s-v-zlat">Visszatekintő megbeszélés vázlat</h2>
<p>A következőkben egy 8-10 fős csapat lehetséges megbeszélésvázlatát nézzük meg, ami egy kéthetes sprintet fed le.</p>
<p>A megbeszélésen minden pont időkorlátos és a vezető felelőssége, hogy ez be is legyen tartva. Az adott csapatmérethez és sprinthosszhoz 90 perc egy elfogadható időtartam. Praktikus a megbeszélés tervébe beépíteni egy 10%-os csúszóidőt, amit az egyes pontok között lehet mozgatni így biztosítva, hogy nem futunk ki az időből.</p>
<h3 id="00-00-00-05-5-perc-az-alapok-megteremt-se">00:00 – 00:05 (5 perc) Az alapok megteremtése</h3>
<p>Ismertesd a megbeszélés témáját és ha szükséges célját. Ha a résztvevők nem ismerik egymást és/vagy szégyenlősek, a résztvevők rövid bemutatása nem árt.</p>
<h3 id="00-05-00-10-5-perc-teend-k-feladatok-az-el-z-visszatekint-megbesz-l-sr-l">00:05 - 00:10 (5 perc) Teendők, feladatok az előző visszatekintő megbeszélésről</h3>
<p>Ellenőrizzétek, hogy a megbeszélt teendőket, feladatokat a felelősök elvégezték. Ha nem, derítsétek ki, hogy miért nem. Jelöljetek ki új határidőt, ha szükséges, bár a feladatok tologatása nem célszerű.</p>
<h3 id="00-10-00-20-10-perc-ami-j-volt">00:10 - 00:20 (10 perc) Ami jó volt</h3>
<p>Adj a csapattagoknak 10 percet, hogy felírjanak minden olyan dolgot egy-egy cetlire, ami az elmúlt két hétben (az előző visszatekintő óta) jól működött, jól sikerült. Ha lényeges a névtelenség, ahhoz hogy mindenki bátran leírja a dolgokat, akkor a végén szedd össze a cetliket és tedd ki őket a falra. Ha nem lényeges a névtelenség, akkor a csapattagok is kitehetik őket, esetleg néhány szóban el is mondhatják, hogy mire gondoltak. Arra viszont figyelj, hogy most még ne alakuljon ki beszélgetés, vita – ezen a ponton egyelőre csak az információkat kell begyűjteni.</p>
<h3 id="00-20-00-30-10-perc-megbesz-l-s">00:20 - 00:30 (10 perc) Megbeszélés</h3>
<p>Csoportosítsátok a cetliket témák szerint és beszéljetek meg minden fő területet. Ha túl sok lenne, állítsatok fel fontossági sorrendet pl. szavazással.</p>
<p>Mi az ami jól ment és így kellene folytatnunk? Miért mentek ezek a dolgok jól és mit tanulhatunk belőle? Vannak olyan dolgok, amiket továbbra is tudunk alkalmazni?</p>
<h3 id="00-30-00-45-15-perc-ami-rossz-volt">00:30 - 00:45 (15 perc) Ami rossz volt</h3>
<p>Adj a csapatnak kb. 15 percet, hogy felírhassanak egy-egy cetlire olyan dolgokat, amik nem mentek jól az elmúlt két hétben.</p>
<h3 id="00-45-01-05-20-perc-megbesz-l-s">00:45 - 01:05 (20 perc) Megbeszélés</h3>
<p>Ismét csoportosítsátok a cetliket témák szerint, szükség szerint állítsatok fel fontossági sorrendet és beszéljétek meg a fő területeket.</p>
<p>Ki tudjuk találni, hogy miért mentek ezek a dolgok rosszul? Ki tudjuk találni, hogy mit kell tennünk ahhoz, hogy a dolgok javuljanak? Meg tudjuk akadályozni, hogy bizonyos dolgok újra megtörténjenek? Ki tudunk jelölni teendőket, amit a jelenlevők közül valaki elvállal és ezzel javul a helyzet?</p>
<h3 id="01-05-01-20-15-perc-teend-k">01:05 - 01:20 (15 perc) Teendők</h3>
<p>Nézzétek át az előző pontokban azonosított teendőket, lépéseket, rendeljétek hozzá egy-egy jelenlevő csapattaghoz és adjatok ezeknek reális határidőt.</p>
<p>A visszatekintő megbeszélés teljes hossza 80 perc 10% csúszóidővel. A megbeszélést a tervezett idő előtt be lehet fejezni, ha mindenki elmondta, amit akart, viszont az időkeretet nem szabad túllépni. Ha túl sok a megbeszélnivaló, akkor a témákat fontossági sorrendbe kell állítani és esetleg a következő megbeszéléseken időt kell nekik szorítani.</p>
<p>##Miért csináljuk így?</p>
<p>Azzal, hogy rendszeresen visszatekintő megbeszéléseket tartunk, elérhetjük, hogy a munkamódszerünket folyamatosan, apró lépésekkel mindig jobbá tudjuk tenni. Ideális esetben a problémákat még az előtt észre tudjuk venni, hogy komoly gondot okoznának. Meg tudjuk találni azokat a munkamódszereket, amik hatékonyabbá, produktívabbá vagy legalábbis boldogabbá tesznek minket.
Az agilis munkamódszerek segítségével a munkánkat jobban tudjuk végezni, a visszatekintések pedig segítenek a folyamatok, módszerek finomhangolásában.</p>
<p>##További olvasmányok</p>
<p>Az &#39;Agile Retrospective Wiki&#39; tartalmaz néhány nagyon hasznos bejegyzést, pl.
<a href="http://retrospectivewiki.org/index.php?title=Retrospective_Plans">különböző típusú visszatekintő megbeszélésekhez terveket</a></p>
<p>Egy nagyon hasznos könyv: <a href="http://pragprog.com/book/dlret/agile-retrospectives">Agile Retrospectives: Making Good Teams Great</a>.</p>
</section></div><div class="1u">&nbsp;</div></div></div></article></div><div class="wrapper wrapper-style4"><article id="contact"><header><h2>Kapcsolódj be a munkába!</h2><span>A munka önkéntes és nyílt. Munkáddal hozzájárulsz az egyszerűbb, és érthetőbb kormányzati informatikához!</span></header><div><div class="row row-special"><div class="12u"><h3>Itt megtalálsz minket...<ul class="social"><li class="twitter"><a href="http://twitter.com/@patoistvan" class="icon icon-twitter"><span>Twitter</span></a></li><li class="github"><a href="http://github.com/opengov-hu/opengov.hu" class="icon icon-github"><span>Github</span></a></li></ul></h3></div></div></div><footer><p id="copyright"><a rel="license" href="http://creativecommons.org/licenses/by/2.5/hu/deed.en_US"><img alt="Creative Commons License" style="border-width:0" src="http://i.creativecommons.org/l/by/2.5/hu/80x15.png"></a><br><span xmlns:dct="http://purl.org/dc/terms/" href="http://purl.org/dc/dcmitype/Text" property="dct:title" rel="dct:type">OpenGov.hu teljes tartalma a&nbsp;<a rel="license" href="http://creativecommons.org/licenses/by/2.5/hu/deed.en_US">Creative Commons Attribution 2.5 Hungary License</a>&nbsp;alá tartozik.
Minden további névjegy és márkanév a megfelelő birtokosuk tulajdona.
Az oldal megjelenésére a Creative Commons Attribution 3.0 Unported licensz vonatkozik:
Images:&nbsp;<a href="http://fotogrph.com">fotogrph</a>&nbsp;Design:&nbsp;<a href="http://html5up.net/">HTML5 UP</a></span></p></footer></article></div></body></html>